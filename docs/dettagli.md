
 # I DETTAGLI #

 Il diavolo è nei dettagli, no? Ricordi ad esempio quelle sezioni strane dove devi ottenere delle “uova” andando avanti e indietro in specifiche stanze? O Ralsei che approfitta della nostra assenza per parlare in privato a Kris? Non ha importanza come rispondi, adesso ci concentreremo su quei dettagli, spero che la live non stia andando troppo per le lunghe, ma ci tengo ad evidenziare tutto quello che potrebbe essere importante. E partirei parlando da certi personaggi, specificamente da:

## Kris e la sua relazione col giocatore ##

Kris è un personaggio scritto, con volontà e passato e su cui noi giocatori prendiamo un controllo forzato. Nonostante sia un ragazzino di poche parole, si possono intuire diverse cose sulla sua personalità: per esempio, dal fatto che tutti i personaggi, anche quelli che lo conosco da anni e anni, si riferiscono a questa persona con i pronomi They/Them (la wiki ha scherzosamente messo ben cinquantacinque references per sottolineare questo punto a chi continua a sbagliare), quindi possiamo dedurre che sia una persona non binaria. Chissà se questa caratteristica avrà qualche risvolto di trama, ma per il momento sembra solo essere un suo tratto personale che tutti in città rispettano (ma che non è facile rispettare in un italiano “ufficialmente” corretto grammaticalmente).

<img width="475" height="791" alt="image" src="https://github.com/user-attachments/assets/e3933a73-46f8-4eed-af21-f24fe2f9aa1f" />

Kris è stato adottato dalla famiglia Dreemur ad un’età non specificata. Non si sa precisamente quando, ma ha passato un periodo d’infanzia dove ha posseduto l’ingenuità di credere che gli potessero crescere le corna da mostro come al resto della famiglia, tant’è che ne indossò a lungo un paio di finte.

<img width="947" height="368" alt="image" src="https://github.com/user-attachments/assets/80d4ff85-2e8e-402b-ab63-7f914a26529d" />

Secondo una teoria verosimile, l’oggetto che rappresenta Ralsei nel light world sono proprio quelle corna; Kris se le porta costantemente dietro in maniera affettiva e come ricordo (e non le vediamo nel suo inventario esattamente come per il coltello) e sarebbe grazie a questo che Ralsei si trova sempre in ogni nuovo Dark World, anche se apparentemente sembra rimanere a CastleTown quando ce ne andiamo, quindi forse non se le porta dietro costantemente e Ralsei si sposta in qualche altro modo. Ralsei sarebbe la versione “ideale” di Kris stesso, una versione mostro gentile e calma che vorrebbe essere per sentirsi più incluso nella famiglia. But it’s just a theory, a game theory.

Un elemento a prova di questo potrebbe essere che il tema dell’umanità sembra un tasto dolente per Kris, che chiude velocemente un libro sull’umanità alla vista di una foto di altri umani, anche se ovviamente potrebbero esserci altri motivi per questa reazione.

<iframe width="560" height="315" src="https://www.youtube.com/embed/D93hoeX0Qlo?si=hWmPdsWCktOIReah&amp;start=4810" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

A parte quello, sembra aver passato un’infanzia normale. Toriel maestra a scuola, Asgore capo della polizia (ma successivamente cacciato per ragioni sconosciute, probabilmente le stesse che hanno portato al divorzio della coppia),  Asriel era il suo adorato fratello, con cui passava tanto tempo e giocava a videogiochi come Smash (Viene menzionato come Asriel usasse il controller “tarocco” lasciando a Kris quello originale, o come il personaggio preferito di Asriel fosse “la lucertola verde”, evidentemente Yoshi); Kris sembra sentirne molto la mancanza, infatti la sua stanza nella magione di Queen presenta ricerche internet su quando inizino le vacanze della sua università; 
ha avuto un’amicizia molto profonda con Noelle (o almeno lei l’ha vissuta così, definisce Kris come “L’unica persona a cui sente di poter dire di “No”” oltre che al proprio padre), la quale però era vittima dei numerosi scherzi e marachelle di Kris, a volte anche piuttosto spaventosi, come il nascondersi sotto al suo letto per terrorizzarla e anche un rapporto con Dess, la sorella di Noelle. Loro 4 sembravano essere un gruppetto abbastanza unito, fino a che non è successo qualcosa a Dess… ma ne riparleremo.

Per il momento concentriamoci su Kris, e come il nostro controllo sembra averlo cambiato profondamente. Molti personaggi in città notano come Kris sembra essere diverso dal solito, persino malato. Provando a suonare il pianoforte all’ospedale, si sentirà solo una nota stonata, e l’infermiera noterà come di solito suona molto meglio; addirittura nel ch2 Susie nota un’espressione molto frustrata da parte di Kris in questa stessa situazione. Kris chiude gli occhi quando proviamo a spiare nella stanza di Asriel nel dark world di Queen, presumibilmente perché le stanze erano create in base alle ricerche online e Kris non voleva che invadessimo la privacy del fratello (o forse cercava di nasconderci qualcosa di più serio? O ancora aveva paura di vedere qualcosa che non voleva vedere? Chissà). Nella Weird Route Noelle noterà come la voce di Kris sembra estremamente diversa e più fredda, forse perché sta sentendo la “nostra”. Si collegherebbe al fatto che nella battaglia finale della weird route contro Spamton è Kris a chiedere aiuto a Ralsei e Susie, ma siamo “noi” a chiamare Noelle.

Dopo gli eventi contro Spamton nella route normale Kris rimane scombussolato, arrivando ad urlare “No” selezionando quella risposta quando gli viene chiesto se stesse bene, o in caso di risposta positiva, lo dice in maniera molto esitante. In entrambi i casi Susie e Ralsei cercheranno di consolare e calmare Kris da quanto è successo. Senza contare tutti i momenti dove Kris decide autonomamente di riprendere temporaneamente controllo, o addirittura i momenti dove apparentemente Kris e Ralsei parlano in privato mentre noi giocatori siamo impegnati a seguire Susie quando affronta Lancer nel ch1 o il suo incontro romantico con Noelle nel ch2, dove vediamo solo la conclusione della loro apparente conversazione.

<img width="470" height="701" alt="image" src="https://github.com/user-attachments/assets/606c8b53-90b0-406d-a459-138e36bbc158" />

Un ultimo piccolo dettaglio forse vitale. Kris aveva un savefile che sovrascriviamo. Questa cosa si vede SOLO se il gioco è “fresco”, se non ha mai salvato prima. In altre parole puoi vedere questo dettaglio solo alla tua prima run o se resetti il gioco eliminando tutti i savefile.

<img width="1462" height="853" alt="image" src="https://github.com/user-attachments/assets/a881ef62-ce0b-4200-ab9c-bd51417fb8fd" />

Insomma, siamo chiaramente e nettamente separati da Kris che sembra essere un semplice teenager abbastanza bizzarro, ma nonostante ciò, è chiaro come ci stia tenendo nascosto tanto di serio e importante. Aveva pianificato di aprire la Fontana davanti alla tv, sembra avere più coscienza di quanto non parrebbe. È forse Kris il cavaliere? Sarebbe possibile controargomentare dicendo che Noelle e Berdly erano entrati nella sala computer prima della creazione della fontana, dato che i loro libri e quaderni erano già disposti sul tavolo e che in quel frangente di tempo eravamo in controllo di Kris. Allo stesso tempo si potrebbe ignorare la posizione dei libri e di Noelle e Berdly addormentati sul tavolo come qualcosa di minore e non rilevante a cui Toby&Team semplicemente non avevano considerato durante lo spritework.
Ma in caso non fosse il Cavaliere perché creare la Fontana nel soggiorno? Perché questo piano contorto per attirare la polizia? Propongo due possibili risposte: è un teenager impulsivo e ignorante, è disposto a prendersi il rischio pur di vivere un’altra avventura e la polizia era una conseguenza non voluta nel cercare di trovare in maniera contorta un modo per far restare Susie a casa; oppure, in entrambi i capitoli possiamo cercare di avvisare Undyne dei Dark World (inutilmente, perché non ci crede). Forse questa è l’intenzione di Kris, dimostrare agli adulti l’esistenza di questo pericolo? Per il momento non abbiamo risposte, quindi spostiamoci su:

## LOST GIRL ## 

Dess è la sorella di Noelle di cui non si sa quasi niente se non che le sia successo qualcosa di tragico. Abbiamo alcuni racconti sul suo passato, tipo come il forzare Kris a scusarsi con Noelle per i suoi scherzi, un racconto di Noelle di alcuni momenti della loro infanzia, o come nel backstory di Berdly vediamo Noelle crollare emotivamente quando deve fare lo spelling di "December"  

<iframe width="560" height="315" src="https://www.youtube.com/embed/26-S6l0_fP0?si=6aN2ytHXWvgFwCIY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

<iframe width="560" height="315" src="https://www.youtube.com/embed/fimRwGcPrq8?si=KEyaHAQMMbz9mSZh" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Non è ben definito cosa sia successo a Dess. Tutti i momenti che la menzionano parlano di lei al passato e in maniera molto rammaricata e nostalgica; Qualunque cosa sia successa, non è nulla di buono. Al momento la cosa più probabile è che sia “Solo” scomparsa, senza conferma della sua morte e ci sono diversi indizi a prova di questo: innanzitutto il tema associato a lei si chiama “Lost Girl”: potrebbe significare che è stata “persa” e diventata introvabile (o anche che abbia “perso” la sua via morale e abbandonato tutto e tutti, ma lo trovo improbabile).

<iframe width="560" height="315" src="https://www.youtube.com/embed/P89rxnT7lKw?si=copBozfRzhA6pq_I" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Un altro indizio che indica sia viva è che al cimitero della città non ci sia la sua tomba(o forse semplicemente non è stato trovato il suo corpo…?) infatti ci sono solo quelle di coloro che in UT erano gli Amalgamates e di Gerson Boom, un fabbro diventato scrittore della novella “Lord of The Hammer”, il quale appariva in UT come shopkeeper. 

<img width="478" height="377" alt="image" src="https://github.com/user-attachments/assets/22358d28-4b37-456d-bdcd-805bfcc6838e" />

Interessante notare come nascosti nel codice di gioco di entrambi i capitoli ci siano due dialoghi “Inutilizzati” di una persona dispersa che chiede aiuto 

<img width="917" height="335" alt="image" src="https://github.com/user-attachments/assets/b42b42df-ed3f-4d6b-9cc3-0299b0c782cd" />

<img width="805" height="327" alt="image" src="https://github.com/user-attachments/assets/c7c3944f-2fbd-407d-96d1-cf6af3e7f95e" />

Si teorizza che si tratti proprio Dess, che in qualche modo si è persa nei file di gioco e questo è il suo unico modo di comunicare. Ci sono forse altri messaggi nei capitoli che stai per giocare? Lo scoprirai nel documento di chicche post capitoli, hehehe.

## GASTER ##

Sarai familiare con Gaster, una strana entità di cui conosciamo solo indizi sparsi nel tempo e nello spazio, quindi facciamo solo lista abbastanza complete degli elementi che mostrano la sua esistenza e importanza per DT:

. I dialoghi dei suoi “followers”. Altri NPC segreti grigi e “strani” che non parlano di Gaster, come Monster Kid nel video linkato, sono chiamati Goner; è presumibile che anche i “follower” siano dei goner, e come si chiama nei file il nostro vessel che creiamo a inizio DT e viene scartato? “Goner”. Da qui in poi mi riferirò alla creazione del vessel come “Goner Maker”.
<iframe width="560" height="315" src="https://www.youtube.com/embed/2g6AmJ4u4SM?si=Yk3myZwr5fn1Ym1D" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

. Lo sprite del “Mystery Man” che appare anche nel link del video precedente.
<img width="800" height="666" alt="image" src="https://github.com/user-attachments/assets/a6db289a-34d5-42dc-9a81-f8f91593cf16" />


Si presume che sia Gaster perché appare solo se il FUN value (la variabile che decide gli eventi randomici) di UT è 66; “666” ripetuto sono le sue statistiche di battaglia inutilizzate e anche il “typeface value” del suo font nella Entry 17 (La Voce Misteriosa a inizio DT ha lo stesso value). 
<img width="1321" height="438" alt="image" src="https://github.com/user-attachments/assets/34bb118c-9bd0-48d6-840d-9343540529ba" />


Non solo, il suono di quando scompare quando ci interagisci, se suonato al contrario e rallentato è molto simile al suo tema musicale. A proposito:

<iframe width="560" height="315" src="https://www.youtube.com/embed/o1FKARE9omc?si=utb5bseMULXJNOtE" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>








